<h1>Hjælpetekster</h1>
<p>Dette dokument indeholder hjælp til Fisketegnssystemet.</p>
<h2>Forside</h2>
<p> Fra denne side gives mulighed for at købe fritidsfisketegn, købe lystfisketegn, forny fisketegn og logge ind som fisker eller udsalgssted.
    <br/>
    Man er lystfisker når man fisker med stang. Man er fritidsfisker når man fisker med garn eller andre faststående redskaber.
    <br/>
    Fiskeristyrelsens adresse m.v. er anført nederst på siden.
    <br/>
    Alle priser angivet vedr. køb af fisketegn m.v. er inklusive gebyrer og leveringsomkostninger. Der er ikke moms på fisketegn.
    <br/>
    For købere af fisketegn gemmes en række oplysninger. Det er bl.a. navn- og adresseoplysninger, CPR-nr. (hvis angivet), e-mail-adresse (hvis angivet), fiskerinummer, fisketegnstype, gyldighedsperiode for fisketegn, registreringsdato for oplysningerne, samt kvitteringskode for betaling.
    <br/>
    Oplysningerne vedrørende køb af fisketegn gemmes i 5 år efter købet. Hvis fisketegnet fornys, gemmes oplysningerne 5 år fra fornyelsesdato. Hvis fisketegnet ikke har været benyttet/fornyet slettes oplysningerne efter 5 år.
    <br/>
    Hjemmesidens tjenesteydelser opfylder i øvrigt "Lov nr. 227 af 22. april 2002 om tjenester i informationssamfundet, herunder visse aspekter af elektronisk handel". Desuden opfylder hjemmesidens tjenesteydelser Forbrugerombudsmandens retningslinjer, specielt retningslinierne vedr. elektronisk betaling. </p>