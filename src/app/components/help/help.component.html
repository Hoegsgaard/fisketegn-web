<h1>Hjælpetekster</h1>

<p>Dette dokument indeholder hjælp til Fisketegnssystemet.</p>

<h2>Forside</h2>
<p>
	Fra denne side gives mulighed for at købe fritidsfisketegn, købe lystfisketegn, forny fisketegn og logge ind som
	fisker eller udsalgssted.<br>
	<br>
	Man er lystfisker når man fisker med stang. Man er fritidsfisker når man fisker med garn eller andre faststående
	redskaber.<br>
	<br>
	Fiskeristyrelsens adresse m.v. er anført nederst på siden.<br>
	<br>
	Alle priser angivet vedr. køb af fisketegn m.v. er inklusive gebyrer og leveringsomkostninger. Der er ikke moms på
	fisketegn.<br>
	<br>
	For købere af fisketegn gemmes en række oplysninger. Det er bl.a. navn- og adresseoplysninger, CPR-nr. (hvis
	angivet),
	e-mail-adresse (hvis angivet), fiskerinummer, fisketegnstype, gyldighedsperiode for fisketegn, registreringsdato for
	oplysningerne,
	samt kvitteringskode for betaling.<br>
	<br>
	Oplysningerne vedrørende køb af fisketegn gemmes i 5 år efter købet. Hvis fisketegnet fornys, gemmes oplysningerne 5
	år fra fornyelsesdato.
	Hvis fisketegnet ikke har været benyttet/fornyet slettes oplysningerne efter 5 år.<br>
	<br>
	Hjemmesidens tjenesteydelser opfylder i øvrigt "Lov nr. 227 af 22. april 2002 om tjenester i informationssamfundet,
	herunder visse aspekter af elektronisk handel". Desuden opfylder hjemmesidens tjenesteydelser Forbrugerombudsmandens
	retningslinjer,
	specielt retningslinierne vedr. elektronisk betaling.
</p>

<h2>Login</h2>
<p>
	Login kan benyttes af fiskere og udsalgssteder.<br>
	<br>
	En fisker, som allerede har et fritidsfisketegn eller et lystfisketegn årskort,
	kan logge ind ved at indtaste fiskerinummer i "Bruger ID" og vedkommendes postnummer i "Kodeord".<br>
	<br>
	For et udsalgssted gælder, at et udsalgssted som er registreret i systemet, kan logge på ved at indtaste
	udsalgsstedets butiksnummer
	i "Bruger ID" og det tildelte eller rettede kodeord i "Kodeord".
</p>

<h2>Køb fritidsfiskertegn</h2>
<p>
	Ved køb af fritidsfisketegn udfyldes skærmen med en række oplysninger.<br>
	<br>
	Når dette er sket klikkes på "Tilføj til kurv". Hvis der ikke skal købes flere fritidsfisketegn, klikkes på "Gå til
	betaling".<br>
	<br>
	Hvis der skal købes flere fritidsfisketegn, udfyldes felterne med nye oplysninger og der klikkes igen på "Tilføj til
	kurv".
	Fisketegnet vil blive placeret i kurven sammen med de(t) forrige.<br>
	<br>
	Dette fortsættes indtil der ikke ønskes købt flere fritidsfisketegn. Herefter trykkes på "Gå til betaling".<br>
	<br>
	Man kommer herefter til et nyt skærmbillede, hvor man udfylder betalingsoplysningerne som angivet i vejledningen på
	skærmen.<br>
	<br>
	Betalingen foretages og meddelelse om hvorvidt betalingen er gennemført eller ej, vil fås på skærmen.<br>
	<br>
	Hvis betalingen er gennemført, kan man herefter printe sit fisketegn ud enten i tekst- eller i PDF-format. Adobe
	Acrobat Reader
	er nødvendig for at kunne læse PDF-format. Acrobat Reader kan downloades vha. link på printsiden.
</p>

<h2>Forny fritidsfiskertegn</h2>
<p>
	Fiskeren får her mulighed at forny et allerede eksisterende fritidsfisketegn. Hvis fornyelsen sker inden udløb af
	allerede eksisterende
	fisketegn, vil fritidsfisketegnet blive fornyet i forlængelse af fritidsfisketegnets nuværende gyldighedsperiode.
	Ellers vil fritidsfisketegnet
	få en gyldighedsperiode fra dags dato og 1 år frem.
</p>

<h2>Køb lystfiskertegn</h2>
<p>
	Ved køb af lystfisketegn udfyldes skærmen med en række oplysninger.<br>
	<br>
	Husk at angive om lystfisketegnet skal være et dag-, uge- eller årskort.<br>
	<br>
	Når dette er sket klikkes på "Tilføj til kurv". Hvis der ikke skal købes flere lystfisketegn, klik på "Gå til
	betaling".<br>
	<br>
	Hvis der skal købes flere lystfisketegn, udfyldes felterne med nye oplysninger og der klikkes igen på "Tilføj til
	kurv". Lystfisketegnet
	vil blive placeret i kurven sammen med de(t) forrige.<br>
	<br>
	Dette fortsættes indtil der ikke ønskes købt flere lystfisketegn. Herefter trykkes på "Gå til betaling".<br>
	<br>
	Man kommer herefter til et nyt skærmbillede, hvor man udfylder betalingsoplysningerne som angivet i vejledningen på
	skærmen.<br>
	<br>
	Betalingen foretages og meddelelse om hvorvidt betalingen er gennemført eller ej, vil fås på skærmen.<br>
	Hvis betalingen er gennemført, kan man herefter printe sit fisketegn ud enten i tekst- eller PDF-format. Adobe
	Acrobat Reader er
	nødvendig for at kunne læse PDF-format. Acrobat Reader kan downloades vha. link på printsiden.
</p>

<h2>Forny lystfiskertegn</h2>
<p>
	Fiskeren får her mulighed at forny et allerede eksisterende lystfisketegn. Hvis fornyelsen sker inden udløb af
	allerede eksisterende
	lystfisketegn, vil lystfisketegnet blive fornyet i forlængelse af lystfisketegnets nuværende gyldighedsperiode.
	Ellers vil lystfisketegnet
	få en gyldighedsperiode fra dags dato og 1 år frem.
</p>

<h2>Hvordan får man hjælp?</h2>
<p>
	Alle eventuelle spørgsmål om: Hjemmesiden, regelsættet, betalinger m.v. skal rettes til Fiskeristyrelsen,
	helst via e-mail: fisketegn@fiskeristyrelsen.dk, ellers på telefon 7218 5606, (tlf.tid: mandag, tirsdag, onsdag og
	fredag: 9-12, torsdag 13-15).<br>
	<br>
	Eller via alm. post:<br>
	Fiskeristyrelsen<br>
	Nyropsgade 30<br>
	1780 København V.
</p>
